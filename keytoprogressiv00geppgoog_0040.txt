34 KEY To PROGRESSJVE EXERCISES

Suavior ista filix viret in convalle reducta,
Qua fontem tacitum flava genista tegit:

Suavius arrident longe loca plena genistae,
Qua latebras violae proxima bellis habet:

Namque per incultos exsultans devia flores,
Saepe tuum repetit Phyllis, acanthi, melos

EXERCISE CVJJL—CXJ.

Forte sub arboreis vitabam frondibus aestum3
Gramineo dederam membra levanda toro:
Aspice per mediam, rerum dulcissima, silvam,
Numine nescio quo ducta, Corinna venit.
Praeterit, et torvis minitata exclamat ocellis,
“ Pastorem, Corydon, non decet ista quies:
Tune jaces,'' inquit; “ pudeat sic perdere tempus,
Segnibus O fucis segnior ipse puer?

“ Siccine tu Panos decreta novissima nostri
Spernis, et agresti dona parata choro?

Namque hodie si cui fuerit dulcissima arundO,
Hic juvenis victor praemia digna feret.

Quotquot opimus habet campus certare paratos
Pastores pariter spesque metusque trahunt.

‘⁴ Siccine cedendum est aliis, ignave, puellis ἓ
Nymphane fulgebit cultior ulla tua?

Surge age jam, pastor, cantus meditare prioreS‚
Implicet ut nostrum festa corona caput.’'—·

“ Hei mihi, noster amor, quid tanta superbia prodest,’'
“ Quae melius? clamo, “ regis in ore sedet?

Quumque tuos habeam scriptos in pectore honores,
Est nihil in toto quod magis orbe velim.

 

